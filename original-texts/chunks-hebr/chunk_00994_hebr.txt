ונבאר עתה מארז"ל במס' ע"ז תנא דבי אליהו שית אלפי שנין הוי עלמא וחד חרוב הנה נודע כי עולם נקרא ז"א מחסד שבו עד יסוד שבו אשר אלו הם סוד שיתא אלפי שנין הוי עלמא וגם עניינו כי הנה ז"א בחי' שם מ"ה דמילוי אלפי"ן כנודע. והנה הוא פרצוף שלם ובאחוריו יש ב' נשים לאה ורחל זו מהראש עד החזה וזו מחזה ועד רגליו והז"א מזדווג עם שניהן כנודע וכמבואר אצלינו כי יש בחי' יסוד שם למעלה בחזה דז"א אשר בו מזדווג עם לאה וא"כ מוכרח הוא שיהיה בו ב' שמות מ"ה דאלפי"ן נגד ב' בחי' אלו הנ"ל וכנ"ל בפסוק הודיעני ה' קצי. והנה בב' שמות של מ"ה הנ"ל יש בהן ו' אלפי"ן וז"ס שית אלפי שנין הוי עלמא. עוד יש לפרש כי הז"א שם מ"ה דאלפי"ן ואחוריים שיש בו שהוא יו"ד יו"ד ה"א כו' יש בו ו' אלפין. עוד יש לפרש על לאה ורחל אשר כל א' נקרא עולם כנזכר בזוהר ויצא על פסוק מן העולם ועד העולם וכל עולם ממנו ו' אלפי"ן והענין כי נודע כי הנקבות הם אחוריים של הזכר וזכור כלל זה. נמצא כי שם מ"ה הוא פשוט בלי רבוע בז"א ובנקבע יהיה רבוע אחוריים של מ"ה אשר בו שיתא אלפי כנ"ל נמצא כי לאה הוא שם מ"ה דאחוריים דז"א ובה ו' אלפי"ן וכן באחוריים דמ"ה דרחל: 
[הגהה - נ"ל פי' הגמ' הקב"ה שט בח"י אלפי"ן עלמין בכל יום]: 
