ונבאר עתה דרך כללות כל הפרטים הנ"ל דע כי בכל א' מי"ס נוקבא דז"א יש בהם פנימית ואמצעית וחיצוניות וכן הענין ג"כ בכל א' מי"ס דז"א וכן באו"א וכן בא"א גם דע כי בכל ספירה מהם יש לו נשמה לנשמה ונר"ן חוץ מי"ס דנוקבא דז"א שאין בכל הי"ס שלה רק נשמה לנשמה א' וכן נשמה א' וכן רוח א' וכן נפש א' לבד המתפשטות בכל הי"ס יחד גם דע כי חוץ מכל א' מג' בחי' שיש בכל ספירה וספירה בין מי"ס דנוקבא או דז"א או דאו"א או דא"א יש מחוץ לספירה אור א' המקיף לה נמצא כי לג' בחי' שיש בכל ספירות יש ג' אורות מקיפים גם דע כי יש לכל ספי' וספי' מכל הי"ס דז"א בחי' אור מקיף על ג' מקיפים אחרים הנ"ל גם לכל א' מי"ס דנוק' דז"א יש ג' מקיפים וגם יש אור א' מקיף את כולם גם דע כי אלו אורות המקיפין כל הפרטים הנ"ל הנכללים בזו"ן כולם הם בחי' אור הבינה המקיף את הבנים בסוד פורס סוכת שלום ועתה אור מקיף הוא מצד הבינה ואח"כ לעתיד לבא במהרה בימינו יברא ה' חדשה בארץ כי נקבה תסובב גבר הוא הז"א ר"ל שהנוקבא דז"א שהיא התחתונה הנקרא מלכות תסובב גבר הז"א כדמיון מה שעתה מסבבת אותו הבינה והסיבה כי תתעלה המלכות למעלה מז"א הנקרא ת"ת בסוד צדיקים יושבים ועטרותיהן בראשיהם וע"כ תמצא כי כל הארות המקיפים לזו"ן הם בחי' שמות של אהי"ה גם דע כי כל אורות המקיפים את ז"א יש בהם נקודות באותן השמות אבל בשמות האורות המקיפים הנוקבא דז"א אין בהם נקודה. גם ענין זה נוהג בספי' עצמן כי כל הספירות הנוקבא אינן מנוקדות משא"כ בז"א גם דע כי לעולם אור המקיף גדול מאור המוקף שהוא הנקרא או"פ מאד מאד והוא נשמה לו גם ענין זה נוהג במקיפים עצמן כי המקיף יותר חיצון הוא מעולה מחבירו והוא נשמה לו משא"כ באו"פ שהיותר פנימי הוא גדול מחבירו החיצון ממנו גם דע כי אין לך בכל ספי' וספי' של נצח או הוד בין בז"א בין בנוקבא שיהיה להם שם ע"ד מילוי והטעם לפי שהם סוד ערבי נחל שבלולב שאין להם לא טעם ולא ריח ודו"ק. גם דע שבכל י' הויות המנוקדות בפתח וקמץ כו' אשר הם בחי' נר"ן לזו"ן יש בכל אות ואות אור א' המקיף עליהם: 
