לכן כל מה שהוא מבחי' זו"נ של אצילות בלבד יכול להתברר ולעלות עד אמא דאצילות אבל כל מה שהוא למטה ממדריגת זו"נ אינו יכול לעלות גם הוא למעלה מזו"ן עד אמא שהרי הוא מדרגה פחותה מזו"נ ואם היה בו כח לעלות עד אמא היה גם הוא נכלל בכלל זו"נ. באופן שאינו מתברר שום מדרגה אלא במדרגה א' שלמעלה ממנו בלבד והדברים מובנים ומבוארים. [הגהה - צמח נ"ב כי כן היה בנפילת הניצוצות שהרי הניצוצות דע"ב בכלי דע"ב כנודע]: 
