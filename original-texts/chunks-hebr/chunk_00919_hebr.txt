ונחזור לענין כי כבר בארנו כי תחלה מקבלת מנצפ"ך א' ודל"ת א' ע"י ז"א ואח"כ כשננסרה לוקחת מנצפ"ך ב' ודל"ת ב' וז"ס האשה בהיותה נערה אמנם לפעמים נקרא נער חסר ה'. והענין כי תחלה כשלוקחת מנצפ"ך א' סוד דנין נ"ל אז נקרא נער כמ"ש כי נער שהוא גימטריא ש"ך דינין וכשלוקחת המנצפ"ך הב' נתוספו בה ה' ונקרא נערה שהם ה' אותיות מנצפ"ך הב' וזהו ההפרש שבין נער לנערה. וכבר ידעת כי זמן הנערה ו' חדשים שיש בין נערות לבגרות והם סוד אלו הה' אותיות מנצפ"ך ועוד הדל"ת שלוקחת עמה מחדש הרי הם ו' חדשים של זמן הנערות. אמנם מ"ש למעלה שמ"כ אצלי זה הלשון כשננסרה והיא לוקחת המוחין לבדם חוץ מג"ר נתוסף ה' דנערה והם ו' חדשים דנערות כו' אפשר לפרש כי הכוונה היא כי המלכות כשננסרת ולוקחת המוחין היא לבדה אז ודאי כשהיא גדלה באחורי ז"א דוגמת הז"א כי היא נוגעת בבינה. ואמנם אינה עולה עד ראשה ממש רק נגד המלכות (נ"א ה"א) דבינה שהוא נגד הדעת דז"א נמצא כי נדלת הנוקבא ויש לה עתה גדלות ו' מידות כי ז"א ט"ס חוץ מן המלכות שהיא הנוקבא והיא נגדלת עד ו' ספירות התחתונים חוץ מג"ר ואלו הם סוד ו' חדשים נערות כך אפשר לפרש לשון הנ"ל אמנם כשחוזרת פב"פ נקרא אז בוגרת. והענין כי בוגרת גימטריא תורה כי אז מלכות פנים בפנים עם זעיר אנפין ואז נקרא תורה שבעל פה המתחברת עם תורה שבכתב: 
נ"ל כי אותיות בוגרת בו' גר"ת עתה נגדלת גם עד ג"ר חב"ד ות' זו מורה על נוקבא א"נ הם חילוק תיבות ב"ת ג"ר ו' ו' תחתונה ואז ראוי לזווג גמור: 
  
שער לה פרק ד 
