' תתאה שם נתון זה הב"ן של ההי"ן הנ"ל במקום מ"ן שלה ובחי' ב"ן זה הוא סוד הז"א הנקרא ב"ן כנ"ל והוא בחי' ב' הויות שהם ציור אות ד"ו עצמה שהוא זו"ן אך עיקר הב"ן שלה הוא ז"א כנ"ל: 
[הגהה - עיין בשה"פ דכ"ה ע"ד פרשה וירא בסוף דרוש מ"ן שכתב מוהרח"ו ז"ל וז"ל אמר חיים הכותב ענין הוי"ה דב"ן שבנוקבא כולל ב' הויו"ת יובן במה שנודע כי בהיות הה"ג ביסוד דדכורא אז ג"כ בחי' עליונה המתפשטת מחסד עד הוד דז"א הנה שם נמתקו עם החסדים וענין המיתוק הוא שנכללים עמהם ונמצא כי בהנתן הגברות בנוקבא הם מחוברים עם האורות החסדים כנלע"ד ע"כ: 
והנה כן יש ג"כ בנוקבא תתאה דז"א הוי"ה א' וה' תתאה שלה של זו הנוקבא הנקרא רחל שהיא אחרונה שבאצילות יש בה צורת ד"ו והוא שם ב"ן דההי"ן וזהו הב"ן הוא סוד בנימין והוא סוד מטטרו"ן לכן שופרי דבנימין הוא מעין שופרי דרחל אמו שהוא מטטרו"ן הנער בנה של רחל אחרונה שבאצילות והנה מט"ט זו הוא בחי' ז"א של בריאה לכן יש בו ו' אותיות נגד ו"ק דז"א דאצילות ונוקבא שלו הוא דוגמת רחל נוקבא דז"א דאצילות ויש בה ג"כ שם ב"ן והוא סוד סנדלפון וכן הוא הענין בכל הנקבות בההי"ן שבהן בכל מדרגתן. ובזה תבין ענין רחל ולאה כי ברוחא דשדי בגווה בלאה יש בה כח להוליד ו' בנים ובת אך ברוחא דשביק יעקב ברחל הוא מועט ולא הספיקה להוליד רק יוסף לבדו ונשאר אח"כ חלק נפשה המגיע לעצמה וכשנולד בנימין הוצרכה לתת בו אותו חלק של עצמה וכיון שיצאה נפשה וניתן בבנימין כשנולד לכן מתה וזהו ויהי בצאת נפשה כי מתה. ואמנם טעם הנ"ל שכבר נודע היות לאה תופסת בישראל העליון ז' מדות שהיא כנגד הבינה אם ז' הבנים אך רחל היא אחרונה ואין בה רק בחי' צדיק דעייל בה שהוא יוסף וצדיק דנפיק מינה והוא בנימין כנזכר פרשה ויצא ד' קנ"ה כי לאה בהיותה למעלה אינה נוגעת בבריאה בעולם הפירוד אבל רחל היא תחתונה ומה היא יולדת לתתא יולדת בעולם הפירוד והמות שהוא מבריאה ולמטה שבו כתיב ומשם יפרד והיה לארבעה ראשים לכן קראו אמו בן אוני ואביו קרא לו בנימין שאע"פ שהוא בסוד הבן הצדיק דנפיק אל הבריאה אינו בן אוני רק בן ימין שהוא עדיין באצילות כמ"ש בע"ה: 
  
שער לט דרוש ט 
