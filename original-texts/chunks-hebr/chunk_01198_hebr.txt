נצח והוד דז"א דע כי נ"ה דז"א הוא סוד חד גופא בבחי' חיצונים אבל בבחי' פנימי' הם תרי פלגי גופא כנזכר בזוהר כיצד הנה שם החיצון הוא שם צבאות ושם זה כולל שניהם יחד ואח"כ באמצע הוא שם א' לבד כולל לשניהם שהוא ברבוע צ צב צבא צבאו צבאות והרי כי מצד ב' שמות אלו החצונים הם כלולים ביחד אבל הג' והוא הפנימי מצדו הם נחלקים לב' שם הוי"ה בנצח ושם אדנ"י בהוד. ואמנם סוד הענין הוא כי הנה נתבאר אצלינו כי מקום רישא דנוקבא דז"א הוא אחורי חדוי דז"א כנזכר באדרא והנה נוקבא שיעור קומתה קצרה מקומת הזכר כי הנה ראש הזכר הוא כחב"ד ורגליו הם למטה והנוקבא ראשה היא בחזה ורגליה הם שוים ומסתיים עד סיום רגלי הזכר ונמצא כי בנה"י של הזכר שם הוא קומת הנוקבא ולכן תמצא כי יש בנ"ה ב' כליות ותרין ביעין דדכורא וב' שוקיים וב' ירכין וב' רגלין בכל אלו הבחי' הוא שיעור קומת הנוקבא מן המוחין שבה עד הרגלים שבה כמ"ש בע"ה. והנה סוד השוקיים בזכר עדיין שם הוא גוף הנוקבא כי מן הירכים ולתתא הוא כנגד שוקי האשה וירכותיה כמ"ש בע"ה נמצא כי מה שהוא בזכר ב' שוקיים נפרדים הם בחי' גוף א' של הנוקבא ובזה תבין למה נ"ה נקרא תרי פלגי גופא כי לפי שמצד פנים נקרא שוקי האיש והם נפרדות ומצד אחור הם גוף א' של הנוקבא ובזה תבין איך נ"ה דז"א בסוד האחוריים הם מחוברים ובסוד הפנים הם נפרדים גם דע כי מסבת בחי' פנימיות של נצח דז"א שהוא שם יהו"ה מתקרב הת"ת בימי החול ועולה בנצח ולסבה הפנימי' של הוד שהוא אדנ"י מתקרבת המלכות בחול ועולה בהוד כנזכר בתיקונים גם דע כי סוד אותן הב' ווי"ן המתחברות יחד באות א' של צבאות שבאחורי נ"ה דדכורא הם נקרא וו"י העמודים וזכור סוד זה גם זה רמז מ"ש פ' וארא דז"ך ע"ב ענין דרוש אותן היאורים כי תצ"ט ופלגא מסטרא דא ותצ"ט ופלגא מסטרא דא שאותן התרין פלגין הם ב' ווי"ן אלו המתחברים ונעשים אלף ותצ"ט הוא שם צבאות גימטריא ועיין במקומו אשר ביארנו שם: 
